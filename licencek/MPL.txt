   http://www.mozilla.org/MPL/MPL-1.1.html

                          Mozilla Public License (MPL)

   1.1-es verzió

1. Meghatározások

   1.0.1. „Kereskedelmi használat” alatt a terjesztést, vagy Lefedett
   kód egyéb módon egy harmadik félhez juttatását értjük.

   1.1. „Közreműködő” minden egyes olyan személy, amelyik
   létrehozza a Módosításokat vagy hozzájárul a Módosítások
   létrehozásához.

   1.2. „Közreműködői változat” az Eredeti kód, a korábbi
   Közreműködő által használt korábbi Módosítások, valamint az
   adott Közreműködő által elvégzett Módosítások együttese.

   1.3. „Lefedett kód” alatt az Eredeti kódot vagy a Módosításokat,
   vagy az Eredeti kód és a Módosítások kombinációját, illetve a
   fenti esetek bármelyikének részét értjük.

   1.4. „Elektronikus terjesztési mechanizmus” egy olyan mechanizmus,
   amelyet a szoftverfejlesztői közösség általánosságban elfogad az
   adatok elektronikus átvitelére.

   1.5. „Végrehajtható” alatt a Lefedett kódot értjük a
   Forráskódtól eltérő bármilyen más formátumban.

   1.6. „Első fejlesztő” az a természetes vagy jogi személy, amelyet
   az A. melléklet által megkövetelt Forráskód megjegyzés Első
   fejlesztőként azonosít.

   1.7. „Nagyobb munka” egy olyan munka, amely a Lefedett kódot vagy
   annak részeit a jelen Licenc által nem szabályozott kóddal egyesíti.

   1.8. „Licenc” a jelen dokumentum.

   1.8.1. „Licencelni jogosult” azt jelenti, hogy joga van megadni a
   maximális mértékben az itt érintett jogok bármelyikét és
   mindegyikét, akár a kezdeti megadás idején, akár későbbi
   megszerzés révén.

   1.9. „Módosítások” alatt az Eredeti kód vagy bármely korábbi
   Módosítás anyagának vagy szerkezetének bővítését, vagy abból
   való törlést értünk. Ha a Lefedett kód fájlok formájában kerül
   kibocsátásra, úgy a Módosítás:

           a. Az Eredeti kódot vagy bármely korábbi Módosítást
           tartalmazó fájl tartalmának bővítése vagy abból való
           törlés.
           b. Minden olyan új fájl, amely az Eredeti kód vagy bármely
           korábbi Módosítás részét tartalmazza.

   1.10. „Eredeti kód” számítógépes szoftver Forráskódja, amelyet
   az A. melléklet által megkövetelt Forráskód megjegyzés Eredeti
   kódként határoz meg, és amely a jelen Licenc alatti kibocsátásakor
   már nem a jelen Licenc hatálya alá eső Lefedett kód.

   1.10.1. „Szabadalmi igénypont” minden olyan szabadalmi
   igénypont,birtokolt vagy ezt követően megszerezhető minden olyan
   bármely szabadolomban lévő szabadalmi igénypont - korlátozás
   nélkül beleértve a módszerekbe, folyamatokra vagy berendezésekre
   vonatkozókat -, amelyet a megadó Licencelni jogosult.

   1.11. „Forráskód” a Lefedett kód javasolt formája a
   módosításokhoz, beleértve az összes tartalmazott modult, valamint
   minden kapcsolódó felületdefiníciós fájlt, a fordítás és a
   Végrehajtható fájl telepítésének vezérléséhez használt
   parancsfájlt, vagy a forráskód különbségi összehasonlítását vagy
   az Eredeti kóddal, vagy egy másik, a Közreműködő által választott,
   rendelkezésre álló Lefedett kóddal. A Forráskód lehet tömörített
   és/vagy archivált formában is, feltéve, hogy a szükséges
   kicsomagoló vagy archívumkezelő szoftver széles körben, ingyenesen
   elérhető.

   1.12. „Ön” egy természetes vagy jogi személyt jelent, amely a jelen
   Licenc – vagy a jelen Licenc a 6.1 szakasznak megfelelően kiadott
   jövőbeni változatának – feltételei által meghatározott jogait
   gyakorolja és betartja. Jogi személyek esetén "Ön" minden olyan
   entitás, amely irányítja Önt, amelyet Ön irányít, vagy amelyet
   Önnel együtt irányítanak. Az előző meghatározásban az
   "irányítás" azt jelenti, hogy

   (a) megfelelő jogosultsággal rendelkezik közvetve vagy közvetlenül az
   ilyen entitás igazgatásához vagy felügyeletéhez, akár szerződés
   révén, akár máshogy, illetve

   (b) több mint ötven százalékos (50%) tulajdonosa vagy haszonélvezője
   az ilyen entitásnak.

2. Forráskód licenc

   2.1. Az Első fejlesztő által megadott licenc

   Az Első fejlesztő ezúton megad Önnek egy, az egész világra
   kiterjedő, jogdíjmentesen gyakorolható, nem kizárólagos az alábbi
   tevékenységre feljogosító licencet, amelyre vonatkozhatnak a harmadik
   fél vagy felek szellemi tulajdont érintő igényei:

           (a) az Első fejlesztő által Licencelni jogosult szellemi
           tulajdonjogok (szabadalom vagy védjegy kivételével) hatálya
           alá eső, Eredeti kód (vagy annak részeinek), -
           Módosításokkal vagy azok nélkül, és/vagy egy Nagyobb munka
           részeként - használatára, reprodukálására,
           módosítására, megjelenítésére, végrehajtására,
           továbblicencelésére és terjesztésére; továbbá

           (b) az Eredeti kód előállítása, használata vagy
           értékesítése által megsértett Szabadalmi igénypont hatálya
           alá esően az Eredeti kód (vagy annak részeinek)
           előállítására, használatára, gyakorlására, eladására
           vagy eladásra történő felkínálásra, és/vagy egyéb módon
           történő túladásra.

           (c) a jelen 2.1(a) és (b) szakaszban megadott licencek hatályba
           lépése az a dátum, amikor az Első fejlesztő először
           terjeszti az Eredeti kódot a jelen Licenc feltételeinek
           megfelelően.

           (d) a fenti 2.1(b) szakasztól függetlenül, semmilyen szabadalmi
           licenc nem kerül megadásra:

                        1) az olyan kódra, amelyet Ön törölt az Eredeti
                        kódból;
                        2) elválasztott az Eredeti kódtól; vagy
                        3) jogsértést okozott:

                                     i) az Eredeti kód módosításával
                                     vagy
                                     ii) az Eredeti kód más szoftverrel
                                     vagy eszközökkel kombinálásával.

   2.2. Közreműködő által megadott licenc

   Harmadik felek szellemi tulajdonra vonatkozó igényeit fenntartva, minden
   egyes Közreműködő ezúton megad Önnek egy, az egész világra
   kiterjedő, jogdíjmentes, nem kizárólagos licencet:

           (a) a Közreműködő által (szabadalom vagy védjegy
           kivételével) Licencelni jogosult szellemi tulajdonjogok hatálya
           alá esően a Közreműködő által készített Módosítások
           (vagy azok részeinek), további Módosításokkal vagy azok
           nélkül, Lefedett kódként és/vagy egy Nagyobb munka
           részeként használatára, reprodukálására, módosítására,
           megjelenítésére, végrehajtására, továbblicencelésére és
           terjesztésére; továbbá

           (b) a Közreműködő által egyedül és/vagy a Közreműködői
           változattal együtt készített Módosítások előállítása,
           használata vagy értékesítése által megsértett Szabadalmi
           igénypont hatálya alá esően az alábbiak előállítására,
           használatára, gyakorlására, eladására vagy eladásra
           felkínálásra, és/vagy egyéb módon rajtuk túladásra:

   1) a Közreműködő által készített Módosítások (vagy azok
   részei); és

   2) a Közreműködő által a Közreműködői változattal együtt
   készített Módosítások (vagy az ilyen kombinációk részei).

           (c) a jelen 2.2(a) és 2.2(b) szakaszban megadott licencek
           hatályba lépése az a dátum, amikor a Közreműködő először
           veszi Kereskedelmi használatba a Lefedett kódot.

           (d) a fenti 2.2(b) szakasztól függetlenül, semmilyen szabadalmi
           licenc nem kerül megadásra: 1) az olyan kódra, amelyet a
           Közreműködő törölt a Közreműködői változatból; 2)
           elválasztott a Közreműködői változattól; vagy 3)
           jogsértést okozott: i) harmadik fél által a Közreműködői
           változat módosításával, ii) a Közreműködő által
           készített Módosítások más szoftverrel (kivéve a
           Közreműködői változatot) vagy eszközökkel
           kombinálásával; vagy 4) a Lefedett kód által megsértett
           Szabadalmi igénypont hatálya alá esően, az adott
           Közreműködő Módosításainak hiányában.

3. Terjesztési kötelezettségek

   3.1. A Licenc alkalmazása

   Az Ön által létrehozott Módosításokra, illetve azokra, amelyek
   készítésében Ön közreműködött, a jelen Licenc feltételei
   vonatkoznak, korlátozás nélkül beleértve a 2.2 szakaszt is. A
   Lefedett kód Forráskód-verziója kizárólag a jelen Licenc– vagy a
   jelen Licenc a 6.1 szakasznak megfelelően kiadott jövőbeni
   változatának – feltételei szerint terjeszthető, és Önnek
   mellékelnie kell a jelen Licenc egy másolatát az Ön által terjesztett
   Forráskód minden egyes példányához. Ön nem ajánlhat fel és nem
   kötheti ki semmilyen más feltételt a Forráskód semelyik verziójára,
   amelyik megváltoztatja vagy korlátozza a jelen Licenc alkalmazható
   verzióját, illetve az azt megkapók alább ismertetett jogait. Ön
   azonban mellékelhet egy további dokumentumot, amely a 3.5 szakaszban
   leírt további jogokat biztosítja.

   3.2. A Forráskód elérhetősége

   Minden, Ön által létrehozott Módosítást, illetve azokat, amelyek
   készítésében Ön közreműködött, elérhetővé kell tenni
   Forráskód formájában a jelen Licenc feltételeinek megfelelően vagy
   ugyanazon az adathordozón, mint amelyen a Végrehajtható verziója
   található, vagy egy elfogadott Elektronikus terjesztési mechanizmus
   segítségével mindazok számára, akiknek biztosított egy
   Végrehajtható verziót; és amennyiben Elektronikus terjesztési
   mechanizmus útján teszi elérhetővé, úgy annak a kezdeti
   elérhetővé tétel dátumától számítva legalább tizenkét (12)
   hónapig elérhetőnek kell lennie, illetve legalább hat (6) hónapig, ha
   az adott Módosítás egy rákövetkező verziója is elérhetővé lett
   téve a fogadó felek számára. Az Ön felelőssége garantálni, hogy a
   Forráskód verzió elérhető maradjon, akkor is, ha az Elektronikus
   terjesztési mechanizmust egy harmadik fél üzemelteti.

   3.3. A Módosítások leírása

   Önnek minden olyan Lefedett kódban, amelyben közreműködik,
   szerepeltetnie kell egy fájlt, amely tartalmazza, hogy milyen
   módosításokat végzett a Lefedett kódon, és e módosítások
   dátumát. Mellékelnie kell egy szembetűnő figyelmeztetést, hogy a
   Módosítás közvetlenül vagy közvetve az Első fejlesztő által
   biztosított Eredeti kódból származik, továbbá jeleznie kell az Első
   fejlesztő nevét (a) a Forráskódban és (b) minden olyan megjegyzésben
   a Végrehajtható verziójában vagy a kapcsolódó dokumentációban,
   amelyben Ön a Lefedett kód eredetéről vagy birtokviszonyáról szól.

   3.4. Szellemi tulajdonnal kapcsolatos megfontolások

           (a) Harmadik felek igényei
           Amennyiben Közreműködőnek tudomása van arról, hogy egy
           harmadik fél szellemi tulajdonjogainak körébe eső licencre van
           szükség az ilyen Közreműködő által a 2.1 vagy 2.2 szakaszok
           alatt leírt jogok gyakorlásához, úgy Közreműködőnek
           mellékelnie kell egy "LEGAL" című szöveges fájlt a
           terjesztett Forráskódhoz, amelyben megfelelő részletességgel
           leírja az igényt és megjelöli az igényt benyújtó felet
           ahhoz, hogy a fogadó fél tisztában legyen azzal, kit kell
           megkeresnie. Ha Közreműködő ezt az ismeretet azután szerzi
           meg, hogy a Módosítás elérhetővé tette a 3.2 szakaszban
           leírtak szerint, úgy Közreműködőnek azonnal módosítania
           kell a LEGAL fájlt minden olyan példányban, amelyet
           Közreműködő elérhetővé tesz ezután, és egyéb,
           ésszerűen kiszámított lépéseket is kell tennie (például
           értesítenie kell a megfelelő levelezési listákat vagy
           hírcsoportokat), hogy értesítse a Lefedett kódot megkapott
           személyeket, hogy új ismeretek jutottak tudomásra.

           (b) Közreműködő API-jai
           Ha Közreműködő Módosításainak része egy
           alkalmazásprogramozási felület, és Közreműködőnek
           tudomása van olyan szabadalmi licencekről, amelyek ésszerűen
           szükségesek az adott API implementálásához, úgy
           Közreműködőnek ezt az információt is szerepeltetnie kell a
           LEGAL fájlban.

           (c) Kijelentések
           Közreműködő kijelenti, hogy – kivéve a fenti 3.4(a)
           szakaszban leírtakat –, legjobb tudomása szerint
           Közreműködő Módosításai Közreműködő eredeti alkotásai,
           és/vagy Közreműködő megfelelő jogokkal rendelkezik, hogy a
           jelen Licencben foglalt jogokat megadhassa.

   3.5. Szükséges figyelmeztetések

   Önnek bele kell másolnia az A mellékletben szereplő figyelmeztetést a
   Forráskód minden egyes fájljába. Ha annak vagy azok szerkezete miatt
   nem lehetséges ilyen figyelmeztetés elhelyezése a Forráskód egy adott
   fájljában, akkor a figyelmeztetést egy olyan helyen kell szerepeltetnie
   (például egy megfelelő könyvtárban), ahol a felhasználó várhatóan
   keresné az ilyen figyelmeztetést. Ha Ön egy vagy több Módosítást
   végzett, akkor szerepeltetheti a nevét Közreműködőként az A
   mellékletben leírt figyelmeztetésben. Szintén szerepeltetni kell a
   jelen Licencet a Forráskód minden olyan dokumentációjában, amelyben a
   fogadó felek jogait, vagy a Lefedett kóddal kapcsolatos tulajdonjogokat
   írja le. Ön dönthet úgy, hogy díjat kér és számít fel a Lefedett
   kód fogadó feleinek jótállásért, támogatásért,
   kármentesítésért vagy egyéb felelősséggel kapcsolatos
   kötelezettségekért. Ezt azonban Ön csak a saját nevében teheti, az
   Első fejlesztő vagy bármely más Közreműködő nevében nem.
   Tökéletesen világossá kell tennie, hogy minden ilyen jótállást,
   támogatást, kármentesítést vagy egyéb felelősséggel kapcsolatos
   kötelezettséget kizárólag Ön kínál, és ezennel beleegyezik abba,
   hogy kártalanítja az Első fejlesztőt és minden Közreműködőt az
   Első fejlesztő vagy ilyen Közreműködő által okozott minden
   felelősségért, amely az Ön által kínált jótállás, támogatás,
   kármentesítés vagy egyéb felelősséggel kapcsolatos kötelezettség
   kapcsán lépne fel.

   3.6. A Végrehajtható verziók terjesztése

   Ön kizárólag akkor jogosult terjeszteni a Lefedett kódot
   Végrehajtható formában, ha teljesíti a 3.1.-3.5. szakaszok
   előírásait az adott Lefedett kódra vonatkozóan, és ha szerepeltet
   egy figyelmeztetést, hogy a Lefedett kód Forráskód verziója
   elérhető a jelen Licenc feltételeinek megfelelően, továbbá egy
   leírást, hogy hogyan, és hol teljesíti Ön a 3.2. szakaszban leírt
   kötelezettségeket. A figyelmeztetést szembetűnően szerepeltetni kell
   minden megjegyzésben a Végrehajtható fájl verziójában, a
   kapcsolódó dokumentációban és kísérőanyagban, amelyben Ön a
   fogadó feleknek a Lefedett kódra vonatkozó jogait írja le. A Lefedett
   kód Végrehajtható verzióját vagy a tulajdonjogokat szabadon
   választott más licenc keretében is terjesztheti, amelynek előírásai
   eltérnek a jelen Licencétől, feltéve, hogy betartja jelen Licenc
   előírásait, és a Végrehajtható verzió licence nem próbálja meg
   korlátozni vagy megváltoztatni a fogadó félnek a jelen Licencben
   meghatározott, a Forráskód verzióra vonatkozó jogait. Ha a
   Végrehajtható verziót egy másik licenc hatálya alatt terjeszti, akkor
   abszolút világossá kell tennie, hogy minden olyan feltételt, amely
   eltér a jelen Licenctől, csak Ön egyedül kínál, nem az Első
   fejlesztőtől vagy bármely Közreműködőtől származik. Ön ezennel
   beleegyezik abba, hogy kártalanítja az Első fejlesztőt és minden
   Közreműködőt az Első fejlesztő vagy ilyen Közreműködő által
   okozott minden felelősségért, amely az Ön által kínált feltételek
   kapcsán lépne fel.

   3.7. Nagyobb munkák

   Ön létrehozhat egy Nagyobb munkát azáltal, hogy a Lefedett kódot
   kombinálja más, nem a jelen Licenc által szabályozott kóddal, és a
   Nagyobb munkát terjesztheti egyetlen termékként. Ebben a esetben
   gondoskodnia kell arról, hogy a jelen Licenc előírásai teljesüljenek
   a Lefedett kódra.

4. Megfelelési képtelenség törvényi előírás vagy rendelkezés miatt

   Ha képtelenség megfelelnie a jelen Licenc bármely előírásának a
   Lefedett kód egy részére vagy egészére vonatkozóan egy törvényi
   előírás, bírósági ítélet vagy más rendelkezés miatt, akkor Ön
   köteles: (a) megfelelni a jelen Licenc előírásainak a lehető
   legnagyobb mértékben; és (b) leírni a korlátozásokat, és hogy azok
   milyen kódra vonatkoznak. Az ilyen leírást a 3.4. szakaszban leírt
   LEGAL fájlban kell szerepeltetni, és be kell venni a Forráskód minden
   terjesztésébe. Kivéve azt az esetet, ha törvény vagy rendelet tiltja,
   az ilyen leírásnak elegendően részletesnek kell lennie, hogy egy
   átlagos képességű ember megértse.

5. A jelen Licenc alkalmazása

   A jelen Licenc arra a kódra vonatkozik, amelyhez az Első fejlesztő
   csatolta az A mellékletben szereplő figyelmeztetést a kapcsolódó
   Lefedett kódra vonatkozóan.

6. A Licenc verziói

   6.1. Új verziók

   A Netscape Communications Corporation ("Netscape") időről időre
   kiadhatja a Licenc átdolgozott és/vagy új változatait. Minden egyes
   verzió eltérő verziószámot kap.

   6.2. Az új verziók hatálya

   Ha már egyszer a Lefedett kód a Licenc egy adott verziójának a
   hatálya alatt lett közzétéve, hogy mindig választhatja azt, hogy
   továbbra is ennek a verziónak megfelelően használja tovább.
   Választhatja azt is, hogy az ilyen Lefedett kódot a Netscape által
   közzétett újabb Licencverziónak megfelelően használ. A Netscape-en
   kívül senki más nem jogosult módosítani a jelen Licenc keretében
   létrehozott Lefedett kódra alkalmazható feltételeket.

   6.3. Származtatott munkák

   Amennyiben Ön létrehozza vagy használja a jelen Licenc egy módosított
   változatát (amelyet csak olyan kódra vonatkozóan tehet, amely nem a
   jelen Licenc által szabályozott Lefedett kód ), akkor Önnek (a) át
   kell neveznie a saját licencét, hogy a „Mozilla”, „MOZILLAPL”,
   „MOZPL”, „Netscape”, "MPL", „NPL” és egyéb zavaróan
   hasonló kifejezések ne szerepeljenek az Ön licencében (kivéve azt a
   megjegyzést, hogy az Ön licence eltér a jelen Licenctől) és (b)
   egyéb módon is világossá kell tenni, hogy az Ön licencverziója a
   Mozilla Nyilványos Licenctől és a Netscape Nyilvános Licenctől
   eltérő feltételeket tartalmaz. (Önmagában az A mellékletben
   található figyelmeztetésben az Első fejlesztő, az Eredeti kód vagy a
   Közreműködő nevének a kitöltése nem számít a jelen Licenc
   módosításának.)

7. GARANCIÁK ELUTASÍTÁSA

   A JELEN LICENC ÁLTAL LEFEDETT KÓD „A JELEN FORMÁJÁBAN” KERÜL
   BIZTOSÍTÁSRA, MINDENFÉLE GARANCIA NÉLKÜL, LEGYEN AZ KIFEJEZETT VAGY
   VÉLELMEZETT, BELEÉRTVE, DE NEM KIZÁRÓLAG AZ ARRA VONATKOZÓ
   GARANCIÁT, HOGY A KÓD HIBÁKTÓL MENTES, ÉRTÉKESÍTHETŐ, ALKALMAS EGY
   ADOTT CÉLRA, VAGY NEM SÉRT MÁS JOGOKAT. A LEFEDETT KÓD MINŐSÉGÉVEL
   ÉS TELJESÍTMÉNYÉVEL KAPCSOLATOS TELJES KOCKÁZAT AZ ÖNÉ. AMENNYIBEN
   A LEFEDETT KÓD HIBÁSNAK BIZONYULNA BÁRMILYEN MÓDON, ÚGY ÖN (ÉS NEM
   AZ ELSŐ FEJLESZTŐ VAGY BÁRMELY MÁS KÖZREMŰKÖDŐ) VISELI A
   SZÜKSÉGES SZERVIZELÉS, JAVÍTÁS VAGY MÓDOSÍTÁS DÍJÁT. A JELEN
   GARANCIAELUTASÍTÁS A JELEN LICENC LÉNYEGI RÉSZE. A LEFEDETT KÓD
   HASZNÁLATA CSAK A JELEN ELUTASÍTÁSSAL EGYÜTT ENGEDÉLYEZETT.

8. MEGSZŰNÉS

   8.1. A jelen Licenc és a benne megadott jogok automatikusan megszűnnek,
   ha Ön nem tartja be az itt leírt feltételeket és nem orvosolja az
   ilyen jogsértést az annak tudomására jutása után 30 napon belül. A
   Lefedett kód minden olyan részlicence, amely megfelelően lett megadva,
   érvényben marad a jelen Licenc megszűnése után is. Az olyan
   kikötések, amelyeknek természetüknél fogva kötelező érvényben
   maradniuk a jelen Licenc megszűnése után is, természetesen érvényben
   maradnak.

   8.2. Amennyiben Ön jogi eljárást kezdeményez szabadalomsértésre
   hivatkozva (kivéve a magyarázó bírósági cselekményeket) az Első
   fejlesztő vagy egy Közreműködő ellen (az alábbiakban az Első
   fejlesztőt vagy Közreműködőt, aki ellen pert indított,
   "Résztvevőnek" fogjuk nevezni), azt állítva, hogy:

           (a) az ilyen Résztvevő Közreműködői változata közvetlenül
           vagy közvetve szabadalmat sért, úgy minden, az ilyen
           Résztvevő által, a jelen Licenc 2.1 és/vagy 2.2 szakaszának
           megfelelően Önnek megadott jog, a Résztvevő 60 nappal előre
           értesítése után megszűnik, kivéve, ha az értesítés
           kézhezvétele utáni 60 napon belül Ön vagy:

                        (i) írásban beleegyezik, hogy Résztvevőnek
                        megfizet egy kölcsönösen elfogadható mértékű
                        jogdíjat azért, hogy Ön a múltban és a jövőben
                        használja a Résztvevő által készített
                        Módosításokat, vagy
                        (ii) visszavonja a keresetet a Résztvevő
                        Közreműködői változatával kapcsolatban. Ha a
                        feleknek az értesítés után 60 napon belül nem
                        sikerül kölcsönösen megállapodni egy ésszerű
                        jogdíjjal és fizetési feltételekkel kapcsolatban,
                        vagy nem kerül a kereset visszavonásra, akkor a
                        Résztvevő által, a jelen Licenc 2.1 és/vagy 2.2
                        szakaszának megfelelően Önnek megadott jogok
                        automatikusan megszűnnek a fent meghatározott 60
                        napos értesítési időszak végén.

           (b) bármely szoftver, hardver, vagy eszköz, ami nem a
           Résztvevő Közreműködői változata, közvetlenül vagy
           közvetve sért bármilyen szabadalmat, akkor a Résztvevő
           által, a jelen Licenc 2.1(b) és 2.2(b) szakaszának megfelelően
           Önnek megadott jogok visszavonásra kerülnek attól a dátumtól
           hatályosan, amikor Ön először készítette, használta vagy
           értékesítette a Résztvevő által készített
           Módosításokat.

   8.3. Amennyiben szabadalomsértési pert indít Résztvevő ellen, azt
   állítva, hogy Résztvevő Közreműködői változata közvetlenül vagy
   közvetve szabadalmat sért, és a kereset rendezésre kerül (akár
   licenc, akár megegyezés formájában) még a szabadalomsértési per
   elindulása előtt, úgy a Résztvevő által, a 2.1 vagy 2.2 szakasznak
   megfelelően megadott licencek értékét számításba kell venni a
   fizetések vagy licencek mennyiségének vagy értékének
   kiszámításakor.

   8.4. A fenti 8.1 vagy 8.2 szakaszok alapján történő megszűnés
   esetén minden végfelhasználói licencmegállapodás (kivéve a
   disztribútorokat és viszonteladókat), amelyeket Ön vagy bármely
   disztribútora megadott a megszűnés előtt, érvényben marad a
   megszűnés után is.

9. FELELŐSSÉG KORLÁTOZÁSA

   SEMMILYEN KÖRÜLMÉNYEK KÖZÖTT ÉS SEMMILYEN JOGI MEGFONTOLÁSBÓL,
   LEGYEN AZ MAGÁNJOGI VÉTKES CSELEKMÉNY (BELEÉRTVE A HANYAGSÁGOT),
   SZERZŐDÉS VAGY BÁRMELY MÁS DOLOG, NEM FELELŐS ÖN, A LEFEDETT KÓD
   ELSŐ FEJLESZTŐJE ÉS TÖBBI KÖZREMŰKÖDŐJE VAGY EZEK BÁRMELY
   SZÁLLÍTÓJA SEMMILYEN MÁS SZEMÉLY FELÉ SEMMILYEN FAJTA KÖZVETLEN,
   SPECIÁLIS, VÉLETLEN VAGY KÖVETKEZMÉNYES KÁRÉRT, BELEÉRTVE DE NEM
   KIZÁRÓLAG A HÍRNÉV ELVESZTÉSÉBŐL, MUNKA LEÁLLÁSÁBÓL,
   SZÁMÍTÓGÉP MEGHIBÁSODÁSÁBÓL VAGY HELYTELEN MŰKÖDÉSÉBŐL
   SZÁRMAZÓ, VAGY BÁRMELY EGYÉB KERESKEDELMI KÁROKAT ÉS VESZTESÉGEKET,
   MÉG AKKOR IS, HA AZ ILYEN FÉL INFORMÁLVA LETT AZ ILYEN KÁROK
   ELŐFORDULÁSÁNAK LEHETŐSÉGÉRŐL. A FELELŐSSÉG EZEN KORLÁTOZÁSA
   NEM ALKALMAZHATÓ ABBAN AZ ESETBEN, HA HALÁL VAGY SZEMÉLYI SÉRÜLÉS
   TÖRTÉNT A FÉL HANYAGSÁGÁBÓL KIFOLYÓLAG, OLYAN MÉRTÉKBEN,
   AMENNYIRE AZ ALKALMAZHATÓ TÖRVÉNYEK MEGTILTJÁK AZ ILYEN
   KORLÁTOZÁSOKAT. EGYES TÖRVÉNYHOZÁSI TERÜLETEK NEM ENGEDIK A
   VÉLETLEN VAGY KÖVETKEZMÉNYES KÁROK KORLÁTOZÁSÁT, ÍGY LEHETSÉGES,
   HOGY EZ A KORLÁTOZÁS ÖNRE NEM VONATKOZIK.

10. USA KORMÁNYZATI VÉGFELHASZNÁLÓK

   A Lefedett kód egy „kereskedelmi tétel” a 48 C.F.R. 2.101 (1995.
   okt.) meghatározása értelmében, amely „kereskedelmi számítógépes
   szoftverből” és „kereskedelmi számítógépes
   szoftverdokumentációból” áll, a 48 C.F.R. 12.212 (1995. szept.)
   meghatározása értelmében. A 48 C.F.R. 12.212 és 48 C.F.R. 227.7202-1
   – 227.7202-4 (1995. jún.) értelmében minden USA kormányzati
   végfelhasználó csak az itt megszabott jogokkal szerezheti meg a
   Lefedett kódot.

11. VEGYES RENDELKEZÉSEK

   A jelen Licenc a teljes megállapodást jelenti az adott tárgyra
   vonatkozóan. Ha a jelen Licenc bármely rendelkezése betarthatatlannak
   bizonyulna, úgy az adott rendelkezés csak olyan mértékben lesz
   módosítva, hogy betartható legyen. A jelen Licencre Kalifornia
   törvényei vonatkoznak (kivéve, ha az alkalmazható törvények
   másképp rendelkeznek), kivéve a törvénnyel ütközési
   rendelkezéseket. Az olyan vitákat illetően, amely esetekben legalább
   az egyik fél az Amerikai Egyesült Államok polgára, vagy egy ott
   bejegyzett entitás, a jelen Licenccel kapcsolatos minden jogi eljárás
   Kalifornia Északi Körzetének Szövetségi Bíróságának
   fennhatósága alatt kell, hogy történjen, az illetékes bíróság
   pedig a kaliforniai Santa Clara megye bírósága. A vesztes fél viseli
   korlátozás nélkül az összes költséget, beleértve de nem
   kizárólag a bírósági költségeket, valamint ésszerű mértékben az
   ügyvédek díjait és költségeit. Az Egyesült Nemzetek az Áruk
   nemzetközi értékesítésével kapcsolatos szerződésekre vonatkozó
   konvenciójának alkalmazását kifejezetten kizárjuk. Az olyan
   törvények vagy előírások, amelyek szerint egy szerződés
   nyelvezetének értelmezése az azt megfogalmazó kárára történik, nem
   vonatkoznak a jelen Licencre.

12. FELELŐSSÉG KERESLETEKKEL KAPCSOLATBAN

   Az Első fejlesztő és a Közreműködők között minden egyes fél
   felelős a jelen Licenc jogainak alkalmazásával kapcsolatban akár
   közvetlenül, akár közvetve felmerült keresetekért és károkért,
   Ön beleegyezik, hogy együttműködik az Első fejlesztővel és
   Közreműködővel, hogy az ilyen felelősségeket méltányosan osszák
   el. Az itt foglaltak közül semminek nem célja, vagy szolgálhat
   bármilyen felelősség elismertetéséül.

13. TÖBBSZÖRÖSEN LICENCELT KÓD

   Az Első fejlesztő megjelölheti a Lefedett kód egy részét, mint
   „Többszörösen licencelt”. A „Többszörösen licencelt” azt
   jelenti, hogy az Első fejlesztő engedélyt ad arra, hogy a Lefedett kód
   részeit felhasználja az Ön által választott NPL vagy más,
   alternatív licencek keretében, amennyiben Első fejlesztő ezeket
   megjelöli az "A" mellékletben leírt fájlban.

„A” MELLÉKLET – Mozilla Public License

   „A jelen fájl tartalmára a Mozilla Public License 1.1-es verziója (a
   "Licenc") vonatkozik; a fájlt kizárólag a Licencnek megfelelően
   használhatja. A Licenc egy példánya az alábbi oldalon érhető el:
   [3]http://www.mozilla.org/MPL/

   A Licenc keretében terjesztett szoftver „a jelen formájában” kerül
   terjesztésre, MINDENFÉLE GARANCIA NÉLKÜL, legyen az kifejezett vagy
   vélelmezett. A Licenc keretében megadott jogokkal és korlátozásokkal
   kapcsolatban tekintse meg a Licencet.

   Az Eredeti kód:______________________________________.

   Az Eredeti kód Első fejlesztője:________________________. A
   ______________________ részekre vonatkozó szerzői jog (C): ______
   _______________________. Minden jog fenntartva.

   Közreműködő(k): ______________________________________.

   Alternatívaként, a fájl tartalma használható a _____ licenc (a
   „[___] Licenc”) előírásainak megfelelően is, mely esetben a
   [______] Licenc rendelkezései érvényesek a fentiek helyett. Ha a
   fájlnak az Ön által birtokolt példányára csak a [____] Licenc
   feltételeit kívánja engedélyezni, és nem akarja, hogy mások az Ön
   fájlváltozatát az MPL keretében használják, jelezze ezt azzal, hogy
   törli a fenti rendelkezéseket, és helyettesíti a [___] Licenc
   figyelmeztetésével és előírásaival. Ha nem törli a fenti
   rendelkezéseket, akkor a fogadó felek jogosultak arra, hogy a fájlnak
   az Ön által készített verzióját akár az MPL, akár a [___] Licenc
   előírásainak megfelelően használják."

   [Megjegyzés: A jelen „A” melléklet szövege kismértékben eltérhet
   az Eredeti kód Forráskód fájljaiban található figyelmeztetéstől.
   Az Ön Módosításaihoz használja lehetőleg a jelen „A” melléklet
   szövegét, ne pedig a Forráskód Eredeti kódjában talált szöveget.]
